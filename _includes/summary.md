Mijn manier van werken in een paar kernwoorden:

* **samen werken**: samenwerken in een team is cruciaal voor mij. Op professioneel vlak hoort daarbij dat ik
 met collega's de manier van aanpakken bespreek en neerschrijf, en dat we taken opschrijven en over de
 teamleden verdelen.  
 Het is even belangrijk een leuke groepsdynamiek in stand te houden. Het is belangrijk samen te
 kunnen eten, of even gezellig keuvelen over het weekend over een tas koffie, zonder te beginnen roddelen
 of achterklap te verkopen.
* **zelfstandig**: na overleg komt actie! Eens we als team weten wat er moet gebeuren, kan ik zelfstandig
 aan taken werken en tot een goed einde brengen. Ik hou hierbij rekening met wat op elk moment de meest
 belangrijke taak is, en geef daar voorrang aan. Wanneer ik vragen heb of ergens vast geraak, bespreek ik
 dat proactief met andere team-leden. Ik wacht dus niet tot iemand me vraagt of alles vlot verloopt,
 maar zorg ervoor dat ik productief kan blijven.
* **veelzijdig**: ik heb een brede interesse in alles wat met programmeren te maken heeft. Ik ken de
 basisbeginselen van veel technologieën. Ik kan dus aan de slag een heel brede waaier van taken:
 high-performance GPU visualizaties, Java applicaties voor de desktop, robuuste server-side oplossingen, Javascript
 oplossingen voor in de browser, mobile applicaties voor Android, noem maar op ...
* **leergierig**: ik kan snel aan de slag met nieuwe technologieën. Ik volg technologische sites zoals
 [Hacker News](https://news.ycombinator.com/) en volg zo trends op. Als er iets me interesseert probeer ik het eens
 uit, of graaf ik eens wat dieper in de documentatie.
* **afwerking**: ik vind de kwaliteit van mijn werk belangrijk. Functionaliteit is niet "af" wanneer het voor de
 eerste keer werkt, het is pas klaar wanneer er voldoende testen zijn en documentatie bij is, en wanneer de
 code net opgedeeld is.
* **geëngageerd**: een betere wereld begint bij jezelf. Ik probeer keuzes te maken die ons als maatschappij of team
versterken en niet enkel voor mezelf voordelig lijken.

Buiten mijn werk ben ik ook een toegewijde echtgenoot, vader van 4 kinderen, speel ik badminton en ben ik pottenbakker.
